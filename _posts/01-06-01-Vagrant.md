---
title: ভ্যাগ্রান্ট
isChild: true
---

## ভ্যাগ্রান্ট (Vagrant)

ডেভেলপমেন্ট এবং প্রোডাকশন এর জন্য ভিন্ন ভিন্ন এনভায়রনমেন্ট ব্যবহার করলে মাঝে মাঝেই অদ্ভূত পরিস্থিতির সম্মূখীন হতে হয় । এছাড়াও সব এনভায়রনমেন্ট এ বিভিন্ন লাইব্রেরীগুলো আপডেট করে একই ভার্সনে রাখাও কষ্টসাধ্য, বিশেষ করে যখন টীমে কাজ করা হয় । 

আপনি যদি উইন্ডোজে ডেভেলপ করে লিনাক্সে ডেপ্লয় করেন তবে আপনার উচিৎ হবে ভার্চুয়াল মেশিন ব্যবহার করার কথা বিবেচনা করা । শুনে জটিল মনে হলেও আসলে বেশ সহজ । [Vagrant][vagrant] ব্যবহার করে খুব সহজেই ভার্চুয়াল মেশিন সেটাপ করা যায় । একবার ভ্যাগ্রান্ট সেটাপ করে নিলে পরে [Puppet][puppet] কিংবা [Chef][chef] এর মত প্রভিশনিং টুল ব্যবহার করে একাধিক এনভায়রনমেন্টকে একই রকম কনফিগার করা সম্ভব । এই টুলগুলো ব্যবহার করলে আর আমাদের জটিল জটিল সেটাপ কমান্ড নিয়ে মাথা ঘামাতে হবে না । এছাড়াও আপনি সব কিছু মুছে ফেলে আবার নতুন করে তৈরি করে নিতে পারেন একেবারে ফ্রেশ এনভায়রনমেন্ট । 

ভ্যাগ্রান্ট হোস্ট মেশিন এবং ভার্চুয়াল মেশিনের মধ্য শেয়ার্ড ফোল্ডার তৈরি করে । আপনি হোস্ট মেশিন (যেটি কিনা আপনার পিসি বা ম্যাক) এ বসে কাজ করবেন কিন্তু এ্যাপ্লিকেশনটি রান করবে গেস্ট (বা ভার্চুয়াল) মেশিনে । 


[vagrant]: http://vagrantup.com/
[puppet]: http://www.puppetlabs.com/
[chef]: http://www.opscode.com/
